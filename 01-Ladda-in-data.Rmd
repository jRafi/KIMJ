# Ladda in data

Innan du börjar analysera behöver dina data laddas in i jamovi. Du kan ladda in data dels från andra statistikprogram (SPSS, Stata, SAS, JASP) samt från textfiler (.txt, .csv) med kommaavgränsade data.

För att ladda in data klickar du på menyikonen längst uppe till vänster och väljer sedan `Open`. Se till att `This PC`är valt och klicka på `Browse`.


## Kommaavgränsade data {#csvData}

En kommaavgränsad fil har ändelsen .csv och innehåller data som oformaterad text, där celler är separerade av semikolon eller annat specialtecken (se bild nedan). En fördel med csv-filer jämfört med excel-filer är att de enkelt kan läsas in av många andra program. jamovi kan inte öppna excelfiler, men öppnar du en csv-fil i jamovi förstår programmet precis hur data ska läsas in. Har du dina data i excel väljer du `Arkiv -> Spara som...`och väljer `Kommaavgränsad` i rullisten nära `Spara som`-knappen.  

<img src="images/csv_data.PNG" alt="Kommaavgränsade data" width="60%"/>  


## Breda data {#bredaData}

Innan du kan analysera dina data i jamovi behöver de vara i brett format. Breda data (se figur A nedan) innebär att varje deltagare enbart har en rad, till skillnad från långa data (se figur B nedan) där varje deltagare kan ha fler rader.

<img src="/images/wide_data.JPG" alt="Breda data" width="60%"/>  
Figur A: _Data i brett format._  

<img src="images/long_data.JPG" alt="Långa data" width="45%"/>  
Figur B: _Data i långt format._  
